# Allegato A

## Programma di insegnamento di informatica

L’insegnamento deve consentire allo studente di acquisire conoscenze e sviluppare abilità che lo mettano in grado di:

- utilizzare gli strumenti informatici e la rete Internet nelle attività di studio, ricerca e approfondimento disciplinare;
- individuare le strategie più appropriate per la soluzione di problemi;
- realizzare semplici ma significative applicazioni, utilizzando in modo articolato i costrutti di un
linguaggio di programmazione di alto livello;
- analizzare dati e interpretarli sviluppando deduzioni e ragionamenti sugli stessi, tramite
l’impiego consapevole degli strumenti di calcolo e delle funzionalità offerte da applicazioni
informatiche specifiche;
- comprendere potenzialità e limiti delle tecnologie informatiche nel contesto culturale e sociale
in cui vengono applicate;
- utilizzare gli strumenti culturali e metodologici acquisiti per porsi con atteggiamento razionale,
critico e responsabile di fronte alla realtà, ai suoi fenomeni e ai suoi problemi, anche ai fini
dell’apprendimento permanente.

I diversi obiettivi di apprendimento si riferiscono ad aspetti fortemente connessi tra loro, che vanno quindi trattati in modo unitario. 

Il rapporto fra teoria e pratica va mantenuto su un piano paritario, sviluppando una didattica laboratoriale, anche in sinergia con le altre discipline, che consenta di focalizzare l’attenzione degli studenti sul problema e di attivare processi in cui le abilità e le conoscenze già possedute vengono approfondite, integrate e sistematizzate.


Il collegamento con le altre discipline può consentire significative riflessioni sui fondamenti teorici dell'informatica, sulla sua capacità di influire sui metodi di indagine impiegati dalle altre scienze e tecnologie, nonché sulle problematiche connesse all’attendibilità delle fonti e all’utilizzo delle informazioni ottenute tramite la rete Internet.

## Conoscenze e abilità attese al termine del percorso 

<table>
    <thead>
        <tr>
            <th>Conoscenze </th>
            <th>Abilità</th>
        </tr>
    </thead>
    <tbody>
        <tr>
            <td>Sistemi informatici.</td>
            <td>Riconoscere le diverse tipologie di sistemi per la memorizzazione, elaborazione e trasmissione delle informazioni.</td>
        </tr>
        <tr>
            <td>Architettura e componenti di un personal computer/device.</td>
            <td>Riconoscere le principali caratteristiche di un personal computer/device.</td>
        </tr>
        <tr>
            <td>Informazioni dati e loro codifica.</td>
            <td>Riconoscere gli elementi funzionali della macchina di von Neumann.</td>
        </tr>
        <tr>
            <td>Operazioni binarie e conversioni.</td>
            <td>Saper operare con la codifica binaria dei dati ed effettuare conversioni.</td>
        </tr>
        <tr>
            <td>Codici ASCII e Unicode.</td>
            <td>&nbsp;</td>
        </tr>
        <tr>
            <td>Scrittura e funzioni di un sistema operativo.</td>
            <td>Riconoscere e utilizzare le funzioni principali di un sistema operativo.</td>
        </tr>
        <tr>
            <td>Caratteristiche dei sistemi operativi più diffusi.</td>
            <td>Memorizzare e organizzare file, con riferimento ad una molteplicità di dispositivi, incluse le tecnologie del cloud storage.</td>
        </tr>
        <tr>
            <td>Concetto di processo.</td>
            <td>&nbsp;</td>
        </tr>
        <tr>
            <td>Gestione della memoria e del file system.</td>
            <td>&nbsp;</td>
        </tr>
        <tr>
            <td>Fasi risolutive di un problema, algoritmi e loro rappresentazione.</td>
            <td>Analizzare un problema e costruire un algoritmo per la sua soluzione. </td>
        </tr>
        <tr>
            <td>Principali algoritmi per la ricerca e l'ordinamento di dati.</td>
            <td>Riconoscere le diverse tipologie di linguaggi di programmazione. </td>
        </tr>
        <tr>
            <td>Strutture di dati più comuni.</td>
            <td>Implementare algoritmi in un linguaggio di programmazione di alto livello. </td>
        </tr>
        <tr>
            <td>Operatori logici booleani.</td>
            <td>Effettuare le operazioni di testing e debugging di un programma. </td>
        </tr>
        <tr>
            <td>Fondamenti di programmazione procedurale e sviluppo di semplici programmi in un linguaggio di alto livello, eventualmente anche web oriented.</td>
            <td>&nbsp;</td>
        </tr>
        <tr>
            <td>Software di produttività personale.</td>
            <td>Utilizzare in modo efficace i principali strumenti di produttività personale (inclusi gli strumenti disponibili online sotto forma di web-application), con particolare riferimento alle applicazioni per la creazione e gestione di fogli di calcolo e basi di dati.</td>
        </tr>
        <tr>
            <td>Software per la progettazione assistita da calcolatore (CAD).</td>
            <td>Utilizzare le funzioni più comuni di strumenti per la progettazione assistita da calcolatore (CAD).</td>
        </tr>
        <tr>
            <td>Struttura di una rete informatica. Caratteristiche e servizi della rete Internet.</td>
            <td>Utilizzare la rete Internet per la ricerca di fonti e dati.</td>
        </tr>
        <tr>
            <td>Normativa sulla privacy e sul diritto d'autore.</td>
            <td>Comprendere i criteri di selezione e ordinamento utilizzati nella presentazione dei risultati.</td>
        </tr>
        <tr>
            <td>Struttura di una rete informatica. Caratteristiche e servizi della rete Internet.</td>
            <td>Riconoscere le problematiche collegate all'attendibilità delle fonti e all'utilizzo delle informazioni reperite.</td>
        </tr>
        <tr>
            <td>&nbsp;</td>
            <td>Utilizzare in modo consapevole e responsabile Internet per attività di comunicazione e collaborazione, riconoscendone limiti e rischi, con particolare riferimento alla protezione dei dati personali e alla tutela della privacy.</td>
        </tr>
        <tr>
            <td>&nbsp;</td>
            <td>Impiegare tecniche e applicazioni che consentono di gestire una connessione di rete sicura, proteggendo i dispositivi da malware e da accessi non autorizzati.</td>
        </tr>
    </tbody>
</table>