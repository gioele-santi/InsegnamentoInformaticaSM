## Istituzione dell'insegnamento di Scienze e tecnologie informatiche nella Scuola Sammarinese

### Art. 1
#### *(Finalità)*

Considerati i rilevanti benefici, sul piano educativo e formativo, apportati dall'introduzione  del "Curricolo verticale di alfabetizzazione informatica", di cui al Decreto 2 marzo 2006 n.53 e la sperimentazione condotta nel Liceo Scientifico e dell'Istituto Tecnico, di cui ai Decreti n.87/2015, n.89/2015, n.76/2016, n.68/2017, n.121/2018, n.110/2019,  n.116/2020, n.119/2021  nell'intento di rafforzare la presenza nei curricoli scolastici delle scienze e tecnologie informatiche  riconoscendo ad esse il ruolo di disciplina specifica caratterizzata da un proprio impianto di  conoscenze e propri metodi di indagine, viene istituito nella Scuola Secondaria Superiore  l'insegnamento di "Scienze e Tecnologie Informatiche".

### Art. 2
#### *(Istituzione dell'insegnamento)*

È istituito l'insegnamento di Scienze e Tecnologie Informatiche nella Scuola Secondaria Superiore.
L'insegnamento è inserito all'interno del piano di studi 

- del biennio del liceo scientifico, in ragione di due ore alla settimana, sostituendo l'insegnamento sperimentale di informatica, 
- del primo anno dell'istituto tecnico industriale in ragione di tre ore la settimana, sostituendo l'insegnamento sperimentale di tecnologie informatiche
- del biennio del liceo economico-aziendale sostituendo l'insegnamento di Tecnologie dell'Informazione e della Comunicazione

*(definire le ore settimanali, valutare l'aumento)*

### Art. 3
#### *(Programmi di insegnamento)*

Il programma di insegnamento nei diversi ordini scolastici è definito nell'allegato A di questa legge.

### Art. 4
#### *(Istituzione della graduatoria)*

È istituita la graduatoria per l'insegnamento di Scienze e Tecnologie Informatiche nella Scuola Secondaria Superiore che integra le graduatorie stabilite dal decreto (2021) come stabilito nell'allegato B della presente legge.

### Art. 5
#### *(Approvvigionamento insegnanti nel Centro di Formazione Professionale per l'insegnamento Laboratorio di Informatica)*

Visto il comma 2, dell’articolo 5, del Decreto - Legge 10 maggio 2011 n. 78 e la successiva modifica, articolo 3 del Decreto - Legge 10 agosto 2017 n.95, che equipara le discipline di area comune del Centro di Formazione Professionale, fra cui Laboratorio di Informatica, alle discipline della Scuola Secondaria Superiore. 

Non esistendo una disciplina equivalente a Laboratorio di Informatica nella scuola media.

Il comma 3, dell'articolo 12, della Legge 4 marzo 1993 n.37 è così modificato:

*
In via subordinata, qualora ve ne sia la necessità e ove gli ordinamenti didattici lo consentano, l'insegnamento è affidato a personale docente incaricato a norma della legge 17 luglio 1979 n.41 e successive modifiche secondo l'ordine di graduatoria per incarichi e supplenze nella scuola media inferiore. **Gli insegnanti della disciplina Laboratorio di Informatica sono reclutati dalla graduatoria di Scienze e Tecnologie Informatiche nella Scuola Secondaria Superiore ** *


### Art. 6
#### *(Approvvigionamento insegnanti in caso di esaurimento delle graduatorie)*

In caso di esaurimento della graduatoria, anche ai fini delle supplenze, il personale per l'insegnamento di Scienze e Tecnologie Informatiche è reclutato nelle graduatorie di Matematica e Fisica nella scuola Secondaria Superiore.

Per il Centro di Formazione Professionale, in seconda istanza, il personale è anche reclutato nelle graduatorie di Educazione Tecnica nella Scuola Media.

In entrambi i casi gli incarichi saranno assegnati dando priorità agli iscritti in base al numero dei CFU documentati nei settori scientifico disciplinari INF/01 e/o ING-INF/05, in subordine in base alla posizione nelle rispettive graduatorie.

Il personale che presta servizio in forza di questo articolo, non matura alcun diritto di iscrizione alla graduatoria di Scienze e Tecnologie Informatiche nella Scuola Secondaria Superiore. 

### Art. 7
#### *(Norme di coordinamento)*

È abrogato il comma 3, dell'articolo 2 del Decreto Delegato 28 giugno 2021 n.119.

Per l'anno scolastico 2021/2022 l'insegnamento di Informatica nella Scuola Secondaria Superiore è assegnato secondo i criteri specificati nell'articolo 6 della presente norma.
 