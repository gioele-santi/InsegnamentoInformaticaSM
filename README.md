# Istituzione dell'insegnamento di Scienze e Tecnologie Informatiche nella Scuola Sammarinese

## Stato attuale

L'insegnamento di scienze e tecnologie informatiche nella scuola sammarinese è attualmente relegato allo stato di sperimentazione.

Ad oggi l'insegnamento negli ordini scolastici è affidato: 
- nella scuola primaria agli insegnanti
- nella scuola secondaria inferiore ai docenti di educazione tecnica
- nella scuola secondaria superiore dagli insegnanti di matematica per i soli indirizzi scientifico, economico e biennio ITI
- nel centro di formazione professionale da docenti di educazione tecnica
(inserire riferimenti alle leggi)

La linea generale per l'informatica secondo le leggi (2004 sperimentazione) e le nuove indicazioni curricolari (2019) non prevedono l'istituzione di una cattedra specifica, ma piuttosto un approccio distribuito per tutti gli insegnanti. 

### Sperimentazione

Unica eccezione è la sperimentazione del introdotta nel 2015 dovrebbe essere seguita dal Dipartimento di Scienze Umane dell'Università di San Marino, ma in nessuno dei provvedimenti è definita una metrica di valutazione dei risultati ottenuti né chi si occupi del monitoraggio del progetto. In questo caso l'insegnamento della materia è affidato ai docenti di matematica senza inserire alcun controllo sulle competenze (nella forma di una valutazione sui CFU nella carriera universitaria), rendendo di fatto l'informatica l'unica materia che si può insegnare senza averla studiata.

### Indicazioni curricolari

Le stesse indicazioni curricolari per la scuola sammarinese però hanno una posizione ambigua, se infatti dice:

*`La definizione dei tre ambiti consente di non delegare le competenze digitali ad un settore disciplinare ma di attivare varie tipologie di percorsi curricolari: trasversali, interdisciplinari, verticali (tra un ciclo o una classe e la successiva o precedente), orizzontali, su classi parallele, ma anche su classi aperte. (cfr. pg.55)
`*

e 

*`anche con sperimentazioni di classi aperte, perché le competenze digitali sono competenze per la vita e per il senso critico, e quindi non possono essere di tipo disciplinare. (cfr. pg.56)
`*

Salvo poi inserire negli obiettivi di apprendimento per la scuola secondaria superiore competenze avanzate come:

*`
Interagire con programmi (aperti) modificandoli, cambiandoli o scrivendo codici sorgente
(cfr. pg.66)
`*

## Informatica o scienze e tecnologie informatiche

### Definizioni

Alcune definizioni vogliono che il termine informatica derivi dal francese *information automatique* - *informatique*, una definizione che restringerebbe questa disciplina ai soli sviluppi dell'ultimo secolo dimenticando l'evoluzione delle scienze dell'informazione.
Altre definizioni vedono informatica come termine nato in analogia a fisica e chimica, condividendone il tipo di desinenza.
Questo ha portato al termine inglese *informatics* ancora poco diffuso, ma sicuramente più preciso, rispetto ai più comuni termini *computer science* e *information technology*.
Questi infatti pongono troppa enfasi sul concetto di computer e tecnologia, concentrandosi sui manufatti e sugli strumenti di supporto della scienza. 

*`Computer Science is no more about computers than astronomy is about telescopes.`
**Edsger Dijkstra (1930 - 2002)** *

Informatica è una disciplina che deriva molti dei suoi contenuti da ambiti come matematica e fisica, ma anche studio dei linguaggi, linguistica, logica. 
Ciononostante si è sviluppata come disciplina autonoma con i suoi propri strumenti di indagine e ricerca.

### Tre livelli

Come spiegato sul [sito dell'università di bologna](https://corsi.unibo.it/laurea/informatica/che-cosa-e-linformatica) purtroppo **informatica** è un termine ambiguo che può avere diversi significati a seconda del punto di vista:

1. Punto di vista operativo, informatica come insieme di applicazioni e manufatti (computer, smartphone, tablet), per cui conoscere l'informatica significa *saper usare le applicazioni* (videoscrittura, fogli di calcolo, email, internet...)

2. Punto di vista tecnologico, informatica come tecnologia che realizza le applicazioni, per cui conscere l'informatica significa *saper realizzare le applicazioni*

3. Punto di vista scientifico, informatica come disciplina scientifica che fonda e rende possibile la tecnologia, per cui conoscere l'informatica significa  *saper vedere il contenuto computazionale della realtà e saperlo descrivere con un linguaggio (anche formale) appropriato*

L'istruzione scolastica si ferma al punto di vista operativo nelle scuole medie, mentre il punto di vista tecnologico è solo affrontato in parte nel programma sperimentale del liceo scientifico e dell'istituto tecnico, dove viene affrontata la programmazione procedurale (il curricolo verticale di alfabetizzazione informatica del 2004 lo prevederebbe anche nel centro di formazione professionale). 

La sola conoscenza operativa senza esposizione ai principi scientifici è causa di obsolescenza delle competenze e l'impossibilità di vedere le potenzilità per l'innovazione.

## Strumenti di indagine e ricerca dell'informatica
