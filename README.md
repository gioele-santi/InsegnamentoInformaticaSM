# Istituzione dell'insegnamento di Scienze e Tecnologie Informatiche nella Scuola Sammarinese

## Stato attuale

L'insegnamento di scienze e tecnologie informatiche nella scuola sammarinese è attualmente relegato allo stato di sperimentazione.

Ad oggi l'insegnamento negli ordini scolastici è affidato: 
- nella scuola primaria agli insegnanti
- nella scuola secondaria inferiore ai docenti di educazione tecnica
- nella scuola secondaria superiore dagli insegnanti di matematica per i soli indirizzi scientifico, economico e biennio ITI
- nel centro di formazione professionale da docenti di educazione tecnica

## Informatica o scienze e tecnologie informatiche

Alcune definizioni vogliono che il termine informatica derivi dal francese *information automatique* - *informatique*, una definizione che restringerebbe questa disciplina ai soli sviluppi dell'ultimo secolo dimenticando l'evoluzione delle scienze dell'informazione.
Altre definizioni vedono informatica come termine nato in analogia a fisica e chimica, cndividendone il tipo di desinenza.
Questo ha portato al termine inglese *informatics* ancora poco diffuso, ma sicuramente più preciso, rispetto ai più comuni termini *computer science* e *information technology*.
Questi termini inglesi infatti pongono troppa enfasi sul concetto di computer e tecnologia, concentrandosi sui manufatti e sugli strumenti di supporto della scienza.

Citando Edsger Dijkstra `Computer Science is no more about computers than astronomy is about telescopes.`

Informatica è una disciplina che deriva molti dei suoi contenuti da ambiti come matematica e fisica, ma anche studio dei linguaggi, linguistica, logica. 
Ciononostante si è sviluppata come disciplina autonoma con i suoi propri strumenti di indagine e ricerca.
